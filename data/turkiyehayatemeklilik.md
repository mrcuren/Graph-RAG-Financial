Türkiye Hayat ve Emeklilik A.Ş.

## 2025 Özel Rapor

Dönüşüm

Te

Ekonomik Araştırmalar

<!-- image -->

'Önümüzdeki sürecin, içinde her ne kadar riskler barındırsa da ülkemiz lehine pozitif şekilleneceğini düşünüyoruz. Türkiye ekonomisinin 2024 yılında var olan enflasyonla mücadelesinin, 2025'te de devam edeceğini ancak gelecek yılın görece daha iyimser bir tablo çizeceğini öngörüyoruz. Emeklilik yatırım fonlarında ise ana stratejimizde herhangi bir değişiklik yapmıyor, TL cinsi varlıkların pozitif ayrışmaya devam edeceğine yönelik kanaatimizi koruyoruz.'

Ekonomik  İşbirliği  ve  Kalkınma  Örgütü  (OECD),  küresel  ekonominin  bu  yıl  %3,2 büyüyeceğini  öngörüyor.  Jeopolitik  risklere  rağmen  dünya  ekonomisinin  2024  yılı performansı, gerçekten takdir edilmesi gereken bir gelişmeydi. Küresel faiz oranlarının tarihi yüksek seviyelerde seyretmesine karşın özellikle Amerika Birleşik Devletleri (ABD) pay piyasalarının yeni zirvelere ulaşması dikkat çekiciydi. Artık ABD ekonomisinin yavaş yavaş  'park  pozisyonuna'*  geldiğine  yönelik  düşüncemizi  paylaşırken,  Avrupa Bölgesi'nin yanı başında devam eden savaşa rağmen 'şimdilik' iyi mücadele ettiğini ve gelecek dönemde yatırımcıların dikkatini çekeceği kanısındayız.

Hatırlatmak  gerekirse  2024  için  global  makro  görüşümüz  'Yol  ayrımı'  olurken  gerek küresel gerek yurt içinde hisse senedi piyasalarının artık alternatifsiz olmadığını ve faize dayalı enstrümanların portföylerde yer verilmesi gerektiğini belirtmiştik.

2025 yılında ise bizleri bir dönüşüm süreci bekliyor.

Bu  dönüşümü, salt  ekonomik  gelişmelere  dayandırmanın  yanlış  olduğunu  belirterek, etkilerinin çok daha geniş kapsamda olacağını düşünüyoruz.

ABD'nin  seçilmiş  başkanı  Donald  Trump'ın  yeni  gümrük  vergileri,  askeri  ittifaklardan ayrılma söylemleri ve temiz enerjiye karşı olan tavrı, küresel ekonominin dönüşümünde en güçlü etkenler olarak göze çarpıyor. Euro Bölgesi'nde ise siyasi belirsizlik artıyor ve artık Avrupa  sanayisi  rekabetçiliğini  kaybediyor.  Asya  tarafına  bakacak  olursak Japonya'nın faiz artırımı finans piyasalarında 'carry trade'** pozisyonlarını dönüştürürken Çin ekonomisinin yeniden doğuş süreci sancılı olacağa benziyor.

Dönüşümü, iyi  ve  kötü  olarak  nitelendirmek  için  henüz  erken  olduğunu  düşünmekle birlikte zamana bırakmanın daha doğru olacağı kanaatindeyiz.

Önümüzdeki sürecin, içinde her ne kadar riskler barındırsa da ülkemiz lehine  pozitif şekilleneceğini  düşünüyoruz.  Türkiye  ekonomisinin  2024  yılında  var  olan  enflasyonla mücadelesinin, 2025'te de devam edeceğini ancak gelecek yılın görece daha iyimser bir  tablo  çizeceğini  öngörüyoruz.  Emeklilik  yatırım  fonlarında  ise  ana  stratejimizde herhangi bir değişiklik yapmıyor, TL cinsi varlıkların pozitif ayrışmaya devam edeceğine yönelik kanaatimizi koruyoruz.

2025 yılının hepimize sağlık ve mutluluk getirmesini temenni ediyoruz.

Şimdiden keyifli okumalar dileriz.

## Yeniden güçlü dolar.

Resesyon endişelerinin yoğunlaşmasının ardından güçlü gelen makroekonomik  veriler,  Amerika  Merkez  Bankası  (Fed)'nın  faiz  indirim hızına  ilişkin  tartışmalar  ve  seçim  belirsizlikleri  altında  dalgalı  bir  yılı geride  bıraktık.  Seçim  sonrası  yatırımcıların  risk  iştahı  artarken,  Trump rüzgarını arkasına alan pay ve kripto para piyasalarındaki yükseliş dikkat çekiciydi.  Ayrıca,  dünya  genelinde  ekonomik  aktivite  yavaşlamaya devam  ederken,  ABD  ekonomisindeki  güçlü  duruşun  'yumuşak  iniş' senaryolarını  destekler  nitelikte  gelmesi,  Fed'in  elini  güçlendiren  ana etkenlerden biri oldu.

Gelecek döneme baktığımızda ise yeni hükümet ile birlikte, ülke içinde ve  dışında  izlenecek  hem  ekonomik  hem  siyasi  politikalarda  bir 'dönüşüm'  sürecini  göreceğimizi  net  bir  şekilde  ifade  edebiliriz.  Yeni ABD  Başkanı'nın  uygulayacağı  politikalara  ilişkin  belirsizliğin  varlık fiyatlamalarını zorlaştırabileceğini ve söz konusu politikaların Fed'in faiz indirim  hızını  da  etkileyebileceğini  düşünüyoruz.  Trump'ın,  ithalat yapılan  ülkeler  için  uygulamayı  düşündüğü  ek  gümrük  vergilerinin büyüklüğüne de bağlı olarak, ABD'li küçük işletmelerin büyük şirketlere göre daha fazla ilgi göreceği bir dönem bekliyoruz.

Özellikle  yapay  zekâ  rüzgarı  ile  teknoloji  sektörü  öncülüğünde  geçen sene  elde  edilen  kazançların  realize  edilebileceğini  ve  ABD  tahvil getirilerinin  cazip  seviyelerde  olması  sebebiyle  yılın  ilk  dönemlerinde yatırımcı  tercihlerinde  bir  değişim  olabileceğini  düşünüyoruz.  Ülkenin yeni kabinesi ve başkanının sürekli dile getirdiği, 'güçlü dolar' vurgusu göz  önünde  bulundurulduğunda,  diğer  para  birimleri  ve  emtia fiyatlarının  da  dolar  karşısında  sınırlı  bir  performans  sergileyebileceği kanısındayız.

<!-- image -->

| 110 12.12.2024   | ABD   | İNGİLTERE   | | ALMANYA   | FRANSA   | JAPONYA   |
|------------------|-------|-------------|-------------|----------|-----------|
| 1Y               | 4,22  | 4,56        | 2,25        | 2,26     | 0,42      |
| 105 2Y           | 4,20  | 4,29        | 2,02        | 2,15     | 0,58      |
| 3Y               | 4,17  | 4,08        | 1,93        | 2,26     | 0,59      |
| 100 n d e x 5Y   | 4,19  | 4,23        | 2,04        | 2,51     | 0,72      |
| 7Y               | 4,26  | 4,28        | 2,06        | 2,70     | 0,80      |
| 95 10Y           | 4,33  | 4,37        | 2,21        | 2,98     | 1,05      |
| 30Y              | 4,55  | 5,02        | 2,44        | 3,54     | 2,24      |

<!-- image -->

## Euro Bölgesi

## Belirsizlik...

Enflasyon ve resesyon ikileminin en fazla hissedildiği bölge olarak öne çıkan Avrupa'da,  zayıf makroekonomik  verilerin  yanı  sıra  seçim belirsizlikleri öne çıkan gelişmelerden birkaçı oldu.

Önümüzdeki  süreçte  Avrupa'da  siyasi  belirsizliğin  bir  müddet  daha devam edeceğini düşündüğümüzü belirtmek istiyoruz. Geçen yıl Avrupa Parlamentosu  (AP)  seçimlerine,  aşırı  sağcı  partilerin  yükselişi  damga vururken,  Almanya'da  da  koalisyon  hükümetinin  ekonomi  ve  sanayi politikaları konusunda anlaşmazlığa düşmesi üzerine hükümet düşmüştü.  Almanya,  23  Şubat'ta  erken  seçime  gitme  kararı  alırken, Fransa'da da aşırı sağcı milletvekillerinin karşıtlığıyla güvenoyu alamayan hükümetin  düşmesi,  ülkede  siyasi  belirsizliğin  derinleşmesine  neden oldu.

Öte  yandan,  Trump'ın  Avrupalı  ülkelere  uygulamayı  planladığı  ek tarifelere  ilişkin  belirsizlik  de  bölge  pay  piyasaları  üzerinde  baskı oluştururken,  2025  yılında  ilgili  ülkelerin  olası  gümrük  vergisi  artışına nasıl  cevap  vereceği  piyasaların  odağında  olacak.  Gelecek  dönemde, bölge  genelinde  sadece  siyasi  değil  aynı  zamanda  ekonomik  bir dönüşüme  de  şahitlik  edeceğimizi  düşünüyoruz.  Bölge  devletlerinin, savunma sanayi ve teknoloji sektörüne yatırımlarının artabileceğini ifade ederek, ilgili alanlardaki şirket hisselerinin, diğer sektörlerdeki işletmelere  nazaran  daha  çok  getiri  potansiyeli  barındırabileceğini  not etmek  isteriz.  Bununla  birlikte  Rusya-Ukrayna  savaşının  sonlandığı  bir senaryoda Avrupalı şirketlerin Ukrayna'nın yeniden inşasında önemli bir rol oynayacağı kanısındayız.

Merkez  bankaları  tarafında  ise  faiz  indirim  sürecine  giren  Avrupa  ve İngiltere  Merkez  Bankalarının  2025'te  de  kademeli  olarak  sıkı  para politikasının etkilerini azaltmasını bekliyoruz. Fed'in faiz indirim sürecinde  olası bir yavaşlama  ile  karşılaşılması, Avrupa  Merkez Bankası'nın  ise  hızlanması  durumunda  Euro/Dolar  paritesinde  aşağı yönlü baskının artabileceği uyarısında bulunmakta da fayda var.

<!-- image -->

4 2025 : Dönüşüm

<!-- image -->

## Koşullar zorlaşıyor.

Japonya  Merkez  Bankası  (BoJ),  Mart  ayında  17  yıl  sonra  ilk  kez  faiz artışına giderek dünyada negatif faiz dönemini sona erdirirken, Temmuz toplantısında da beklentilerin dışında politika faizini %0,25'e çıkardı. Bu kararın ardından dolar karşısında sert yükselişler kaydeden Japon yeni, 'carry  trade'  yatırımcılarının,  zararlarını  kapatmak  veya  teminatlarını karşılamak  için  özellikle  küresel  pay  piyasalarında  yoğun  satış  dalgası oluşturmasına yol açtı. İzleyen günlerde ise BoJ Başkanı Kazuo Ueda'nın piyasaları  bozacak  bir  adım  atmayacaklarını  vurgulamasıyla  piyasalarda oynaklık azaldı.

Çin tarafında ise deflasyon baskısı yıl boyunca devam ederken, ülkede açıklanan  veriler  ekonomik  aktivitede  yavaşlamanın  devam  ettiğini gösterdi. Hükümetin art arda açıkladığı teşvik paketleri kısa süreli olumlu karşılık  bulsa  da  ülke  ekonomisindeki  durgunluğa  ilişkin  endişeyi ortadan kaldırmaya yetmedi.

Gelecek  dönemde  ise  Trump'ın  Çin  başta  olmak  üzere  diğer  ülkelere uygulamayı  düşündüğü ek tarifelerin  derecesinin  yatırımcı  kararlarında ana etken olarak öne çıkacağını düşünürken, Çin hükümetinin ekonomik aktiviteyi destekleyici nitelikteki teşvik paketlerinin de devam edeceğini not etmek isteriz. Söz konusu paketlerin ekonomik canlılık adına yeterli olup olmayacağına dair bir değerlendirme yapmak için erken olduğunu ancak Çin ekonomisinde teknoloji odaklı büyüme hedefinin korunacağı ve bu sürecin sancılı geçeceğini de belirtmekte fayda görüyoruz.

Japonya  tarafında  ise  BoJ'un  ülkede,  başta  ücret  eğilimleri  ve  döviz hareketinin  yanı  sıra  makroekonomik  verilerin  seyrine  de  bağlı  olarak faiz  artışına  devam  edeceğini  düşünüyoruz.  Bankanın,  politika  faizini 2025  sonuna  kadar  %0,75'e  kadar  çıkarabileceğini  belirtmekle  birlikte söz  konusu  oranın  Trump'ın  politikalarına  bağlı  olarak  da  zamanla şekillenebileceğini ifade etmekte yarar görüyoruz.

<!-- image -->

<!-- image -->

## Türkiye

## Dengelenme hızlanıyor.

Yılbaşından  bu  yana  izlenen  sıkı  para  ve  maliye  politikaları  devam ederken,  yılın  genelinde  enflasyonun  ana  gündem  maddesi  olarak varlığını koruduğunu ifade edebiliriz. Atılan sıkılaştırıcı adımlar ile  Mayıs 2024'te  %74,5  ile  zirveye  çıkan  enflasyonun  da  yılı  %45  civarında tamamlamasını bekliyoruz. Söz konusu sıkılaştırıcı adımların da etkisiyle ekonomik büyüme zayıflarken, iç talepte önemli bir yavaşlama ve daha dengeli  bir  performansa  da  şahitlik  ettik.  Ödemeler  dengesi,  özellikle 2024 yılının ikinci yarısından itibaren hızlı bir iyileşme sürecine girerken Ekim ayı itibariyle cari açık 7,7 milyar dolara kadar geriledi.

Bu süreçte yabancı yatırım kuruluşlarından gelen, Türkiye ekonomisine ilişkin olumlu  raporlar  silsilesi  dikkat  çekerken,  uluslararası  kredi derecelendirme kuruluşlarının da ülke notu ve görünümünü yukarı yönlü revize  etmesi,  yıl  içerisinde  öne  çıkan  gelişmeler  arasındaydı.  Bir  yıl içerisinde üç kredi derecelendirme kuruluşundan da not artırımı alan tek ülke  olarak  kayıtlara  geçen  Türkiye'de,  gelecek  dönemde  sıkı  para politikasının kademeli olarak azalmasını beklediğimizi not etmek isteriz.

Söz  konusu  bu  dönemde,  TL  varlıklara  olan  ilginin  artarak  devam edeceğini,  özellikle  TCMB'nin  söz  konusu  gevşeme  adımlarını  atmaya başlaması  ile  para  piyasası,  borçlanma  araçları  gibi  sabit  getirili  faize dayalı  yatırım  araçlarının  yatırımcılara  reel  getiri  sağlayabileceğini vurgulamakta fayda görüyoruz. Ayrıca, faizin kademeli olarak gerileyeceği  bu  süreçte,  Türkiye'nin  5  yıllık  kredi  risk  priminin  (CDS) gerilemeye devam edeceği ve yabancı yatırımcıların TL varlıklarına daha fazla  yönelim  sağlayacağı  kanısındayız.  Bu  kapsamda,  hisse  senedi seçimlerinde de BIST 100 endeksinde yer alan şirketlerin diğer varlıklara göre  daha  fazla  getiri  potansiyeline  sahip  olduğunu  düşündüğümüzü de ifade etmek istiyoruz. Jeopolitik risklerin azalacağına dair beklentimize bağlı olarak da Ukrayna, Suriye ve Lübnan'ın yeniden inşa sürecine girmesiyle bu alanda faaliyet gösteren Türk şirketlerinin önemli avantajlar sağlayabileceği düşüncesindeyiz.

<!-- image -->

## Taming inflation would take deep recession BİST100 Endeksinin Tarihsel Fiyat/Kazanç Oranı

| Periyot           | Ortalama F/K   | U.S. GDP and potential supply, 2017-2025 Standart Sapma   | Standart Sapma Aralığı              | Sapma |    | Değer             |
|-------------------|----------------|-----------------------------------------------------------|-------------------------------------|------------|-------------------|
| 110               | (μ)            | ( σ )                                                     | [ μ-2 σ  · μ- σ  , μ+ σ  · μ+2 σ  ] | vs μ       |                   |
| 105 Son 1Y        | 6.09           | 1.20                                                      | [3.70 · 4.89 , 7.28 · 8.48] |       | -1.16  σ   | Değerinin Altında |
| e x Son 5Y        | 5.47           | 0.76                                                      | [3.94 · 4.71 , 6.24 · 7.00]         | -1.02  σ | | Değerinin Altında |
| 100 I n d Son 10Y | 6.52           | 1.18                                                      | [4.17 · 5.34 , 7.70 · 8.87]         | -1.55  σ | | Değerinin Altında |
| 95 Son 20Y        | 8.04           | 1.63                                                      | [4.78 · 6.41 , 9.67 · 11.30]        | -2.05  σ   | Ucuz              |

<!-- image -->

Eğer zengin olmak istiyorsanız, kazanmak kadar biriktirmeyi de düşünün.

- Benjamin Franklin

<!-- image -->

## Varlık Sınıfları ve Emeklilik Yatırım Fonları

## Sabit getirili enstrümanlar favorimiz.

2024, finansal koşullardaki sıkılaştırıcı politikaların etkisiyle varlık grupları arasında sabit getirili enstrümanların ön plana çıktığı bir yıl oldu. Gerek menkul  kıymet  gerekse  de  emeklilik  yatırım  fonları  evreninde  para piyasası, borçlanma araçları gibi fon türleri, yatırımcı tercihleri arasında ağırlıklı olarak yer aldı. Finansal piyasaların bir döngüden ibaret olduğu varsayımıyla bu yıl,  döviz  cinsi  fonlar  yerine  TL  ağırlıklı  bir  fon  dağılımı tavsiyesini  katılımcılarımızın  takdirlerine  sunmuştuk.  2025  yılı  itibariyle de  gerek  yurt  dışı  gerekse  de  yurt  içi  piyasalardaki  finansal  koşulların gevşemesi ile birlikte riskli varlıklara doğru bir dönüşümün olabileceğini düşünüyoruz.

Jeopolitik ve siyasi risklerin üst seviyelere çıkması ile birlikte yıl içerisinde yeni rekor  seviyelere  yükselen  ons  altın  tarafında  2025  yılında beklentimiz,  diğer  finansal  varlıkların  altında  bir  getiri  sağlayabileceği yönünde. Dolar\TL tarafına baktığımızda ise Fed'in erken faiz indirimine başlaması ve yurt içinde parasal gevşemenin, enflasyonun seyrine bağlı olarak  2025  yılında  da  pozitif  reel  faize  işaret  etmesiyle  Dolar/TL kurunun  sınırlı  performansına  devam  edeceğini  düşünüyoruz.  Bu doğrultuda  yıl  içerisinde  altın  ve  dış  borçlanma  araçları  fonlarının portföylerde sadece korunma(hedge) amaçlı yer verilebileceği görüşündeyiz.

Bu  kapsamda  2025  yılı  için  favori  varlık  grubumuz  sabit  getirili enstrümanlar  olurken,  başta  borçlanma  araçları  ile  para  piyasası fonlarından  iyi  bir  performans  bekliyoruz.  Bununla  birlikte  çoklu  varlık yönetimine  dayalı  değişken  fonları  beğendiğimizi  not  ederken  hisse senedi  fonlarından  da  beklentimizin  yüksek  olduğunu  paylaşmak istiyoruz. Bu sebeple risk profillerine göre sepetlerde ortalama %40 TL cinsi sabit getirili, %40 hisse ağırlıklı ve %20 emtia ve döviz ağırlıklı fon bulundurmanın görece pozitif ayrıştırabileceğini düşünüyoruz.

<!-- image -->

<!-- image -->

<!-- image -->

r e s e a r c h @ t u r k i y e s i g o r t a . c o m . t r

## Y A S A L   U Y A R I :

Bu  r a p o r   v e   y o r u m l a r d a k i   y a z ı l a r ,   b i l g i l e r   v e   g r a f i k l e r ,   u l a ş ı l a b i l e n   i l k   k a y n a k l a r d a n   i y i   n i y e t l e   v e   d o ğ r u l u ğ u ,   g e ç e r l i l i ğ i ,   e t k i n l i ğ i   v e l h a s ı l   h e r   n e   ş e k i l   ,   s u r e t   v e   n a m   a l t ı n d a   o l u r s a   o l s u n h e r h a n g i   b i r   k a r a r a   d a y a n a k   o l u ş t u r m a s ı   h u s u s u n d a   h e r h a n g i   b i r   t e m i n a t ,   g a r a n t i   o l u ş t u r m a d a n ,   y a l n ı z c a   b i l g i   e d i n i l m e s i   a m a c ı y l a   d e r l e n m i ş t i r .   İ ş   b u   r a p o r l a   r a p o r d a k i   y o r u m l a r d a n ;   e k s i k   b i l g i v e / v e y a   g ü n c e l l e n m e   g i b i   k o n u l a r d a   o r t a y a   ç ı k a b i l e c e k   z a r a r l a r d a n   T ü r k i y e   S i g o r t a   A . Ş .   &   T ü r k i y e   H a y a t   v e   E m e k l i l i k   A . Ş .   v e   ç a l ı ş a n l a r ı   s o r u m l u   d e ğ i l d i r .   T ü r k i y e   S i g o r t a   A . Ş .   &   T ü r k i y e   H a y a t   v e E m e k l i l i k   A . Ş .   h e r   a n ,   h i ç b i r   ş e k i l   v e   s u r e t t e   ö n   i h b a r a   v e / v e y a   i h t a r a   g e r e k   k a l m a k s ı z ı n   s ö z   k o n u s u   b i l g i l e r i ,   t a v s i y e l e r i   d e ğ i ş t i r e b i l i r   v e / v e y a   o r t a d a n   k a l d ı r a b i l i r .   G e n e l   a n l a m d a   b i l g i   v e r m e k a m a c ı y l a   h a z ı r l a n m ı ş   o l a n   i ş   b u   r a p o r   v e   y o r u m l a r ,   k a p s a m ı   b i l g i l e r ,   t a v s i y e l e r   h i ç b i r   ş e k i l   v e   s u r e t t e   T ü r k i y e   S i g o r t a   A . Ş .   &   T ü r k i y e   H a y a t   v e   E m e k l i l i k   A . Ş . ' n i n   h e r h a n g i   b i r   t a a h h ü d ü n ü t a z a m m u m   e t m e d i ğ i n d e n ,   b u   b i l g i l e r e   i s t i n a d e n   h e r   t ü r l ü   ö z e l   v e / v e y a   t ü z e l   k i ş i l e r   t a r a f ı n d a n   a l ı n a c a k   k a r a r l a r ,   v a r ı l a c a k   s o n u ç l a r ,   g e r ç e k l e ş t i r i l e c e k   i ş l e m l e r   v e   o l u ş a b i l e c e k   h e r   t ü r l ü   r i s k l e r b i z a t i h i   b u   k i ş i l e r e   a i t   v e   r a c i   o l a c a k t ı r .   H i ç b i r   ş e k i l   v e   s u r e t t e   v e   h e r   n e   n a m   a l t ı n d a   o l u r s a   o l s u n ,   h e r   t ü r l ü   g e r ç e k   v e / v e y a   t ü z e l   k i ş i n i n ,   g e r e k   d o r u d a n   g e r e k   d o l a y ı s ı   i l e   v e   b u   s e b e p l e r l e u ğ r a y a b i l e c e ğ i   h e r   t ü r l ü   d o ğ r u d a n   v e / v e y a   d o l a y ı s ı y l a   o l u ş a c a k   m a d d i   v e   m a n e v i   z a r a r ,   k a r   m a h r u m i y e t i ,   v e l h a s ı l   h e r   n e   n a m   a l t ı n d a   o l u r s a   o l s u n   u ğ r a y a b i l e c e ğ i   z a r a r l a r d a n   h i ç b i r   ş e k i l   v e s u r e t t e   T ü r k i y e   S i g o r t a   A . Ş .   &   T ü r k i y e   H a y a t   v e   E m e k l i l i k   A . Ş .     v e   ç a l ı ş a n l a r ı   s o r u m l u   t u t u l a m a y a c a k   v e   h i ç b i r   ş e k i l   v e   s u r e t t e   h e r   n e   n a m   a l t ı n d a   o l u r s a   o l s u n   T ü r k i y e   S i g o r t a   A . Ş .   &   T ü r k i y e   H a y a t v e   E m e k l i l i k   A . Ş .     v e   ç a l ı ş a n l a r ı n d a n   t a l e p t e   b u l u n u l m a y a c a k t ı r .   B u r a d a   y e r   a l a n   y a t ı r ı m   b i l g i ,   y o r u m   v e   t a v s i y e l e r i   y a t ı r ı m   d a n ı ş m a n l ı ğ ı   k a p s a m ı n d a   d e ğ i l d i r .   Y a t ı r ı m   d a n ı ş m a n l ı ğ ı   h i z m e t i , y e t k i l i   k u r u l u ş l a r   t a r a f ı n d a n   k i ş i l e r i n   r i s k   v e   g e t i r i   t e r c i h l e r i   d i k k a t e   a l ı n a r a k   k i ş i y e   ö z e l   s u n u l m a k t a d ı r .   B u r a d a   y e r   a l a n   y o r u m   v e   t a v s i y e l e r   i s e   g e n e l   n i t e l i k t e d i r .   B u   t a v s i y e l e r   m a l i   d u r u m u n u z i l e   r i s k   v e   g e t i r i   t e r c i h l e r i n i z e   u y g u n   o l m a y a b i l i r .   B u   n e d e n l e   s a d e c e   b u r a d a   y e r   a l a n   b i l g i l e r e   d a y a n ı l a r a k   y a t ı r ı m   k a r a r ı   v e r i l m e s i   b e k l e n t i l e r i n i z e   u y g u n   s o n u ç l a r   d o ğ u r m a y a b i l i r .